# Из "Предвижданията на Тош", "Българските пророчества" <br>от Теория на Разума и Вселената, 2001-2004 и след това 
## Конкретни предвиждания, откъси 

(.....)

## Машинен превод на художествен текст, 2005 г. bglog

https://bglog.net/BGLog/post/%D0%9D%D0%BE%D0%B2%D0%B8%D0%BD%D0%B8%D1%82%D0%B5---#gsc.tab=0


# | от Tanichka на 01 ноември 2005, 00:04
>..се възторгвате от електронен преводач?! На реч, ок, ама кокло неутрална и лишена от оттенъци и двусмислия трябва да е тая реч? Някой мисли ли си, че реално ще се появи машина, която ще може да преведе книга - Фокнър, Селинджър, Стайнбек,...? Вярно, че вървим напред, обаче много човешки дела машина няма как да ги свърши качествено...

>Как ще се справи със "прасурсите" в Джабъруоки на Алиса? Защото те са със структурата на граматически издържани изречения – имат си окончания на глаголи, пасиви, наклонения, герундии, както си му е реда, все едно са смислени фрази, но настрана от няколкото думи със смисъл, всичко си е Луис-Каролова измишльотка…

>'Twas brillig, and the slithy toves
>Did gyre and gimble in the wabe:
>All mimsy were the borogoves,
>And the mome raths outgrabe.

>Иначе преводачът си е свършил перфектно работата, и ни е дарил с прекрасен превод, който ползваме като цитат по всякакви поводи:

>Бе сгладне и честлинните комбурси
>тарляха се и сврецваха във плите;
>съвсем окласни бяха тук щурпите
>и отма равапсатваха прасурси.


# | от Tosh на 01 ноември 2005, 02:11
>"Някой мисли ли си, че реално ще се появи машина, която ще може да преведе книга - Фокнър, Селинджър, Стайнбек,…? Вярно, че вървим напред, обаче много човешки дела машина няма как да ги свърши качествено…" 

Да, някои си мислят. :) Това ще е машина с достатъчно сложни и зависими по 'правилния' начин от входните данни състояние и поведение (съвкупност от въздействия върху 'свят'). //Терминология - моя//

Когато преводът е многозначен, машината не може да бъде неутрална, трябва да има пристрастие и да реши. :) А ако искаме да е силно ангажирана, даваме на машината право да не превежда дословно, а да пресъздава романа в представите си и да разказва и тълкува това, което си представя, а не това, което чете. Знаете ли какво е да си представяш? Аз си представям представянето въз основа на текст така: Непълни входни данни допълваш с данни, които не са в противоречие с входните данни. Въз основа на непълни входни данни правиш предположения за липсващи данни, въз основа на знания които имаш за това, за което ти напомнят тези данни.... 

Как ще се справи с такъв превод? Много лесно, такива "измишльотки" се превеждат с пораждане на други "измишльотки", които имитират стила на 'измишльотката' - рима, ритъм, окончания (имитации на глаголи, имитации на спрежения), пораждане на буквосъчетания които приличат на такива от речника, но не са. 

Измислените думи използват ли се по-нататък? Ако не, значи е все едно как ще ги преведеш. Ако да, от употребата им може да се правят предположения какво значат. Ако от употребата им не могат да се правят предположения какво значат, можеш да ги заместиш с каквито си искаш буквосъчетания, и няма да стигнеш до противоречия.

>"Иначе преводачът си е свършил перфектно работата, и ни е дарил с прекрасен превод, който ползваме като цитат по всякакви поводи:"

Би ли описала класа на 'прекрасните преводи' на този стих? Според мен той включва наличие на достатъчно сходства в измерими особености на късовете знание (стиховете): брой строфи, съвпадения на думи които са "истински", наличие на рима, съгласуване, окончания, наличие на буквосъчетания които приличат на действителни думи, но не са. Тош, http://geocities.com/todprog


Изд. "Георги Бакалов" - Варна, 1984? ["Машината на времето", която била с лош превод.]

>"А къде остава майсторлъка с аналогията с природната картина, звуците,картините, които виждаш (или не виждаш)? Това броя на строфите ли годава или окончанията?"

Тоя "майсторлък" е неописуем и е "вълшебство" (без заклинания), така ли? :) //Ти описа още от него//

>"Ами че то най-лесното нещо било всеки да седне и да превежда литература, защото знае езика. Че какво ли пък толкова е направил Валери петров в преводите наШекспировите пиеси за нас, българите! Че то всеки го може, нали?"

Как пък се появи извод, че "най-лесното било всеки (човек) да превежда", защото знае езика? Това че нещо може да се формализира и опише като за вършач (процесор), не значи че е "просто", особено за --всеки-- човек. Може да трябват милиони, милиарди и трилиони "прости" инструкции и битове памет за описание на машината, вършеща качествен превод на художествен текст( Мислеща машина ), и след това трилиони, квадрилиони, квинтильони изчисления и преходи между състоянията на тази машина, за да се извърши превод - преосмисляне - префантазиране.

>"А за Алиса, ако не се лъжа, а може и да се лъжа, един от първите преводи беше на голям преводач - Леда Милева или Асен Христофоров…  Нокакво са те в областта на литературата и литературния превод всравнение с машините за превод?"

Не обичаш машините? Като говоря за превеждаща машина имам предвид машина, която ще може да прави превод на художествени текстове, който да класифицираш като "качествен". Такава машина по определение би имала въображение и способности сходни с тези на добри, "големи" преводачи. Все още няма такива машини. Но ако се появи такава и е "изявена" (напр. изисква огромна изчислителна мощ, която може да се осигури само от суперкомпютър, използва се частно и не се споделя), и тя може да си изгради "име" на личност в литературата, да пише и да превежда.

